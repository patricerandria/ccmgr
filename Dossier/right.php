<div id="right">
<br />
<h3 class="pas_date"><strong><u>KTCMGR</u></strong>: Famerenana amin'ny fanomanana ny fety noely</h3>
<p style="text-align:justify;">
Araka ny efa nampitaina tamin'ny vaovao ny fiangonana tamin'ny Alahady faha-20 ny volana Oktobra lasa teo dia hisy ny famerenana amin'ny fanomanana ny fety noely.
</p>
<p style="text-align:justify;">
<u><strong>Toy izao ny fizotry ny famerenana:</strong></u>
</p>
<p style="text-align:justify;">
<br/>
<strong>Ny Toerana</strong>:
<br/>Petite salle <strong>Notre Dame La Salette</strong> Saint Martin d'Hères<br/>
 </p>
<p style="text-align:justify;">
<strong>Ora</strong>:
<br/>Amin'ny <strong>2 ora</strong> tsy diso ka hatramin'ny <strong>4 ora</strong>
</p>
<p style="text-align:justify;">
<strong>Ny andro</strong>:
<br />
<ul>
<li> Ny Asabotsy 26 Oktobra 2013</li>
<li> Ny Asabotsy 9 Novambra 2013</li>
<li> Ny Asabotsy 23 Novambra 2013</li>
<li> NY Asabotsy 14 Desambra 2013</li>
</ul>
</p>

<p style="text-align:justify;">
Iangaviana ianareo Ray aman-dreny araka izany andefa ny ankizy satria tsy misy afatsy ireo ny daty afahantsika manomana ny noelin'ireo zanantsika.
</p>
<p style="text-align:justify;">
Ho an'ireo izay tsy afaka dia miangavy ny hilazanareo mialoha : mail na sms <strong>(raharilanto@yahoo.fr na 06 64 15 43 85)</strong> afahana mandefa aminareo ny anjaran'ny "zaza" mandritra ny fety.
</p>
<p style="text-align:justify;">
Mbola mamerina hatrany ny fisaorana anareo Ray aman-dreny amin'ny fiaraha-miasa
</p>
<p style="text-align:justify;">
Ho an'Andriamanitra irery ihany anie ny Haja ny Dera ary ny Voninahitra.
</p>
<p style="text-align:justify;">
Ny Mpiandraikitra katesizy
</p>

<TABLE>
       <TR>
          <TD><strong>Vero Randriamiadamifidy</strong>:</br><a href="mailto:ainavelona@yahoo.fr">ainavelona@yahoo.fr</a></TD>
          <TD><strong>Naina Parson</strong>:</br><a href="mailto:naina.parson@voila.fr">naina.parson@voila.fr</a></TD>
       </TR>
	   <TR><TD></br></TD><TD></br></TD></TR>
       <TR>
          <TD><strong>Francine Gallioz</strong>:</br><a href="mailto:razafinf@free.fr">razafinf@free.fr</a></TD>
          <TD><strong>Holy Ramanantsoa</strong>:</br><a href="mailto:raharilanto@yahoo.fr">raharilanto@yahoo.fr</a></TD>
       </TR>
	   <TR><TD></br></TD><TD></br></TD></TR>
       <TR>
          <TD><strong>Bozy Rasoanaivo</strong>:</br><a href="mailto:bozyrasoa@gmail.com">bozyrasoa@gmail.com</a></TD>
          <TD></TD>
       </TR>
</TABLE>
<br/>
<?php 
/*
<div class="date_box">
<div class="date_box_month">
Juin</div>

<div class="date_box_day">
16</div>
</div>
<h1 class="right" >Messe de Fin d'Année<br/>Repas partagé<br/>Assemblée Générale Ordinaire</h1>
<br/>
<p style="text-align:justify;">
Notre messe de fin d' année sera célébrée ce dimanche <strong>16 juin 2013 à 10h00</strong> à:<br/>
<strong><br/>l'Eglise Saint Maurice,<br/>
place Paul Eluard,<br/>
38400 Saint-Martin d'Hères,<br/>
Bus 34 arrêt "Paul Eluard".</strong>
 </p>
 <p style="text-align:justify;">
A l' issue de cette célébration, tout le monde est convié à rester et à partager
 le déjeuner ensemble. Chacun amène son repas et l'apéro est offert par la communauté.
</p> 
<p style="text-align:justify;">
Ensuite, nous sommes tous convoqués à <strong>l'Assemblée Générale Ordinaire (AGO)</strong> qui
 commencera à 15h30. La convocation est téléchargeable en cliquant <a href="Dossier/CONVOCATION_AGO_CCMGr_16_06_2013.pdf">ici<a/>.
</p>
<p style="text-align:justify;">
L'AGO se terminera à 19h00 et nous remercions d'ores et déjà l'équipe de <strong> 
FONTAINE - SEYSSINET PARISET- SEYSSINS - EAUX CLAIRES - CHARTREUSE - 
LE SAPPEY - SAINT-MARTIN-LE-VINOUX - VOIRON - SASSENAGE...</strong>  
qui animera la messe ce jour-là, de procéder au nettoyage des salles, 
à la vérification et fermeture des locaux à 19h30.
</p>

<p style="text-align:justify;">
- Programme liturgique téléchargeable en cliquant <a href="Dossier/liturgie_16_juin_2013.pdf">ici<a/>.<br/>
- Participation de chacun téléchargeable en cliquant <a href="Dossier/fandraisanana_anjara_ny_tsirairay_dim_16_juin_2013.pdf">ici<a/>.
</p>

<p style="text-align:justify;">
Nous prions à tous de bien vouloir respecter les consignes et horaires fixés 
pour la bonne marche de notre communauté. 
</p>
<p style="text-align:justify;">
Un petit rappel pour tous ceux qui n' ont pas encore réglé leur cotisation 
annuelle : <strong>20 euros</strong> par famille
 </p>
*/ 
;?> 
<br/>

<h3 class="pas_date"><strong>Ny Karemy</strong></h3>

<p style="text-align:justify;"><img src="images/Karemy.jpg" alt="Kiwi" width="159" height="140" class="float_right" />
Ireto misy fitaovana vitsivitsy mety hanampy antsika @ zao karemy:
Fanazavana ny tantara sy ny dikan'ny Karemy eo amin'ny fiainam-panahintsika.
</p> 
<p style="text-align:justify;">
<strong>Inona ny Karemy?</strong>
</p>  
<p style="text-align:justify;">Ny Karemy dia <strong>40 andro</strong> nataon'ny fiangonana hibebahana mba hiomanan'ny mpino amin'ny fankalazana ny Fahababoam-pon'ny Tompo, ny Nahafatesany ary ny Nitsanganany ho velona. Mandritra izany fotoana izany, izay tsy azo sarahina amin'ny Misterin'ny Paka, no miomana amin'ny fanombohan'ny maha-Kristianina ireo ho atao Batemy ; ny Kristianina kosa miomana amin'ny Paka amin'ny fahatsiarovana ny Batemy sy ny asa fivalozana, izany hoe vavaka, fifadian-kanina ary ny fanaovana asa fiantrana. Efa tamin'ny fiangonana taloha be ny Karemy no natokana hivavahana sy hibebahana mba hiomanana amin'ny fetin'ny Paka. Ny olona nanao heloka be vava ihany no noterana hanao asa fivalozana tamin'ny voalohany, fa tamin'ny Moyen Age ny mpino rehetra no nanomboka nanao izany an-tsitra-po mba hanarenany ny fahotany.
Ny Alarobian'ny Lavenona no bingona na anjomaran'ny «Fibebahana sy ny Finoana ny Vaovao Mahafaly» (Marka 1 : 15). Mandritra ny 40 andro manaraka io ny mpino dia mifady hanina sy manda tena an-tsitra-po, tahaka ny nataon'ny Tompo tany an'efitra. Ao anatin'ny haizina sy ny alina, fotoanan'ny fifadiana sy fifehezan-tena, no tena hivoaran'ny fanahy. Mandritra izany fotoana izany, ao anatintsika ao, no hiadian'ny fanahy amin'izao tontolo izao, ny nofo ary ny demony, tahaka ny niadian'ny Tompontsika tamin'ny fakam-panahy telo tany an'efitra. Ny zavatra tety ivelany no niadian'i Jesoa satria tsy manana fahotana Izy ; ny antsika kosa dia ao anaty ny ady, fa ady entanin'ny fahafantarana ny nandresen'i Kristy ny fahotana sy ny fahafatesana tamin'ny Paka.
Fihavaozana ho antsika ny fandresen'i Kristy, «fararano» - izay no hevitry ny teny Anglo-Saxon hoe «lengten» na Lent. Ity fotoam-pibebahana ity dia hahafahantsika manavao ny fiainam-panahintsika isan-taona, ary manome antsika 40 andro hiarahana mitokana amin'ny Tompontsika. Navelantsika hanembatsembana ny fiantsoany antsika ho masina ve ny fiainana ety an-tany sy ny tranga andavan'andro ? Nampihena ny fifandraisantsika amin'Andriamanitra ve ny fitiavan-tena sy ny materialisma ? Andeha ary havaozina ny ezaka natombontsika, ary mandritra ny fitandremantsika ny Karemy, dia hifehy ny tena ary hanjaka aminy «eo ampanarahana an'i Kristy nahantra sy novonoina.» (Md Fransoa tao Asizy).
</p> 
<p style="text-align:justify;">
<strong>Mifady hanina hoe?</strong>
</p> 
<p style="text-align:justify;">
Raha vao tonga ny Karemy dia ao antsain’ny olona avy hatrany ny hoe tsy fihinanan-kena sy hanim-be izay. Eny fa ny Katolika aza dia tsy vitsy no toa malok’endrika satria tonga indray ny fotoana manahirana…Fa inona tokoa moa no tena zava-dehibe amin’ny Karemy ?
Efa haintsika fa ny Karemy dia manomboka amin’ny fanosorana lavenona izay nolovaintsika tamin’ny Jody, mampahatsiahy ny maha tsinotsinona (Fah15,10, Jen 18,27; Ek 17,32…) sy ny fiekena ny heloka natao sy ny fahavononana hiova toetra amin’ny hoavy. (Job 62, 6 ; Jonas, 3, 6 ; Mat11, 21…).
Raha fintinina tsotra dia tsotra dia ny teny 40 no niavian’ny hoe Karemy. Efapolo andro iomanana amin’ny fankalazana ny Paka izay fety lehibe indrindra hoan’ny finoana Kristianina. « Raha tsy nitsangan-ko velona i Kisty dia ho foana ny finoantsika » hoy Md Paoly (Icor 15,17). 40 andro tandindon’ny namakivakian’ny vahoaka Israely ny efitra hahatongavana any amin’ny tany nampanantenaina (Ex 16,35, Ex 24, 18 Moïse...) Fa 40 andro koa tandindon’ny nitokanan’i Jesoa tany anefitra alohan’ny hanombohany ny fitoriana an-karihary ny Fanjakan’Andriamanitra ka nifadiany hanina sy fisotro (Mt 4,2,Mc 1,13, Lc 4,2).
</p> 
<p style="text-align:justify;">
<strong>Fibebahana?</strong>
</p> 
<p style="text-align:justify;">
Ny tena tanjon’ny Karemy dia ny fibebahana. Izany hoe ny fiovan-toetra mba ho amin’ny tsaratsara kokoa haha mendrika ny maha zanak’Andriamanitra sy ny Fitiavany antsika.
Raha miteny fibebahana matetika dia any amin’ny olona hafa no eritreretintsika haingana dia haingana fa isika toa mihevi-tena hoe tsy mila mibebaka intsony. Fiteny mahazatra anefa ny hoe ny olo-masina aza hono manota im-pito indray andro. Fomba filaza koa moa eto ny hoe masina, fa andeha hatao hoe izay tena olona miezaka mba hiaina ny maha vita batemy azy araka izay tratrany izany ampian’ny Fahasoavan’Andriamanitra.
Izaho, ianao, samy mila mibebaka satria amin’ny maha olombelona antsika dia tsy mety ho marin-drano ny fiainam-panahintsika fa misy hatrany ny avo sy iva. Voa-janahary ho toy izany isika, ka anio mety misy kilema mba resiko fa rahampitso misy hafa mipoitra indray… Mandram-pahafaty isika misy zavatra mila ahitsy mandrakariva. Mandra-maty ny fibebahana, tsy misy ny hoe efa tonga na efa tafita, samy eny an-dalana ny rehetra.
</p> 
<p style="text-align:justify;">
<strong>Mifady hanina ?</strong>
</p> 
<p style="text-align:justify;">
Ny fifadian-kanina na hena dia fitaovana ihany, mety hanampy antsika hahatongavana amin’io fibebahana io. Tsy marina kosa aloha ny hoe tsy ilaina. Ilaina matoa i Krisy aza nifady hanina, nanampy Azy handresy ny fankam-panahy tany an’efitra izany. Lazainy aza fa misy karazan-demony tsy voaroaka aza raha tsy amin’ny fifadian-kanina ihany (Mt 17,21). Ka tsy tokony hovaintsika ny soratra masina. Izy tsy miteny hoe aza mifady, fa ny fomba tokony hanaovana azy no nampianariny tsara dia ny hoe « ny fahamarinan’ny atao » (autenticité) fa tsy fisehosehoana ivelana fotsiny. (Mt 6,16-18)
Inona tokoa moa no dikan’izay mifady hena raha toa ka soloiko trondro na patsabe izay mety ho lafo vidy kokoa noho ny hena, na hoe tsy mihinan-kena fa angonina ny vola hividianana toaka himamoana amin’ny alatsinainin’ny Paka. Misy dikany kosa izy raha toa ka tsy mihinan-kena dia ny vola tokony hamidy azy omena ny mahantra izay i Jesoa miseho amin’ny endriny hafa fotsiny…(Mt25,35....)
Andao ary mba samy handinin-tena ampanetren-tena fa misy dia misy tokoa ny toetra tokony hovaina ao amintsika ao ary maro dia maro tokoa ireo malahelo sy mahantra antsika.

</div>